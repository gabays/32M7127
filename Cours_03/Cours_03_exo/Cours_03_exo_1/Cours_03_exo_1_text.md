Sonetz.

QVI voudra voyr comme vn Dieu me ſurmonte,

Comme il m'aſſault, comme il ſe fait vainqueur:

Comme il r'enflamme, et et renglace mon cuœur,

Comme il reçoit un hõnneur de ma honte.



Qui voudra voir une ieuneſſe prompte

A ſuivre en vain l'obiect de ſon malheur,

Me vienne voir: Il voirra ma douleur,

Et la rigueur de l'Archer qui me donte.



Il cognoistra combien la raiſon peult

Contre ſon arc, quand vne fois il veult

Que nostre cuœur ſon eſclaue demeure:



Et ſi voirra que ie ſuis trop heureux,

D'auoir au flanc l'aiguillon amoureux,

Plein du venin dont il fault que ie meure.
